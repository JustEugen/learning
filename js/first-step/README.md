# Перший крок

### Що взагалі потрібно знати про Javascript?

- Javascript - це мова програмування, тобто за допомогою неї ми можемо робити інтерактив, наприклад, коли користувач натисне на кнопку, ми можемо зробити якісь обрахунки, і щось змінити на сторінці. 

- Javascript - це інтерпретована мова, тобто для неї не потрібно компілятора. Якщо по простішому, в інших мовах, як C, C++, C#, Rust ... перед тим як запустити програму, код потрібно скомпілювати, тобто перевести його в такий формат, який буде розуміти комп'ютер. В випадку з Javascript, компілювати його не потрібно, там йде складніша система _(інтерпретатор)_, який їсть просто текст _(твій код)_ і лінія за лінією його виконує. Тому javascript ти можеш писати хоч в блокноті, на відмінну від інших мов, де потрібно мати спеціальні IDE, тут головне, аби розширення файлу було .js, а далі браузер все зробить сам.

### Як підключити Javascript?

Щоб підключити Javascript потрібно скористатися тегом `<script></script>`, і тут є 2 варіанти.

1. Це писати код в середині цього тегу `<script></script>`

```html
<!doctype html>
<html lang="en">
<head>
  <title>Hello, world!</title>
</head>
<body>
<script>
  ... тут буде твій javascript код
</script>
</body>
</html>
```

2. Створити окремий файл, де буде зберігатися твій Javascript і так само підключити за допомогою тегу `<script></script>`. Для прикладу створимо файл `main.js`

Структура нашого проекту буде виглядати наступним чином:
```
/my-project 
    |- index.html
    |- main.js
```
Тоді в `index.html`

```html
<!doctype html>
<html lang="en">
<head>
  <title>Hello, world!</title>
</head>
<body>
<script src="./main.js"> </script>
</body>
</html>
```

За допомогою атрибута `src` ми вказуємо шлях до файлу.

> Якщо ти використовуєш атрибут `src`, тоді все що знаходиться в середині тегу `script` буде просто ігноруватися, тому ти мусиш вибирати або перший варіант, або другий. Перший спосіб не бажаний до використання, прийнято, що все має бути на своєму місці, а не змішувати все до одного.


