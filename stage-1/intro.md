### Вступ
Ця тема це опис того, що повинне бути показане наживо. 

### Node.js

Раніше `frontend` був доволі простим, ми просто робили сайти з HTML та CSS та іноді трохи **Javascript**, але з часом, в галузь почало надходити все більше і більше інвестицій, і окрім простих сайтів, довелося розробляти важкі додатки, які повинні були мати багато інтерактивних елементів. Одразу приклади додатків: Skype Web, Telegram Web, Privat24 ... 

Як ми працювали раніше, мали **Javascript** файли, які підключали в `html`, це могли бути як декілька файлів, так і взагалі один. Уяви, що проект розвивається, потрібно додавати багато коду, а в тебе декілька людей, які постійно міняють один чи декілька файлів, який вже там має декілька тисяч рядків коду, і вони постійно мішають один одному. Підтримувати роботу на такому проекті неможливо і чим більший проект, тим гірше.

В 2009 році, в світ вийшла така штука як Node.js, вона дозволяла тобі виконувати Javascript на комп'ютері (Це ніяк з браузером не зв'язано), і по суті, ти отримав можливість писати програми для комп'ютера, ти міг за допомогою **Javascript** працювати з файловою системою комп'ютера, для прикладу створити файл і щось туди написати.

Окрім цього, `Node.js` дав нам можливість розбивати наш проект на багато-багато `javascript` файлів, що могли експортувати змінні чи функції, і використовувати їх в інших файлах, ще раз підмічу, браузери таке робити не вміють, тільки `node.js`, тобто тільки `javascript` який виконується на комп'ютері, а не в браузері.

Але на разі нас цікавить трохи інше, ти міг, виконуючи код на комп'ютері, розбивати його по різним файлам. Для прикладу, якщо в тебе є 3 функції, які можуть використовуватися в багатьох абсолютно різних місцях проекта, ти міг винести в окремі файли, і просто в місцях, де вони тобі потрібні, підключати їх, і використовувати, для прикладу.

Використовуючи такий підхід, в тебе завжди повинен був бути вхідний Javascript файл, для аналогії, це кнопка яка запускає завод, його часто називають `main.js` або `index.js`, а окремі частини додатку, розбивати по окремих файлах. 
```shell
| my-project
  |- sendMessageToUser.js
  |- deleteMessage.js
  |- getAllMessages.js
  |- main.js
```
Тепер, якщо нам потрібно буде щось змінити в будь якому з цих файлів, ми не будемо впливати на те, що знаходить в середині `main.js` і не будемо нікому заважати, а якщо нам потрібно буде додати ще якйись функціонал, ми так само під нього можемо створити окремий файл, і будь хто зможе перевикористати код з того файла в своїх цілях.

Але як я і казав, така штука існує тільки в `node.js` і в браузерах ми не маємо можливості використовувати такі підходи :(. Тоді питання, навіщо я це все тоді розказував? А ось чому, є розумні люди, які подивилися на це, і такі бляха, давай тоді ми будемо писати код як в `node.js` тобто використовувати от ту штуку, коли ми можемо розбивати все по файлам, а потім візьмемо, і весь код, зберемо в один єдиний файл файл, який буде зроблений суто під браузер. Тобто ми пишемо використовуючи всі переваги `node.js`, а потім отримуємо файл який може запускати браузер. 

Штука, яка це робить називається `Webpack` - це спеціальна `програма-bundler` від слова `bundle`, `bundle` - це коли в тебе є багато чогось, що зібране в одному місці, яка і збирає весь твій код в один єдиний файл. Чесно кажучи, це не єдине що вона може робити, але сильно ми не будемо зараз це розбирати, єдине що додам, вона може працювати не тільки з `javascript`, а й з `css` і `html`, і ще одна така явна штука, що вона мініфікує код, тобто забирає лишні пробіли, змінює назви функцій та змінних, щоб максимально зменшити його розмір

Додам до цього ще два слова, по перше в `React` - ця вся штука, схована під капотом, і нам взагалі нічого не потрібно конфігурувати, по друге - це все дуже сложна тєма, і нам нічого не треба видумувати, все що нам потрібно вже є в коробці з реактом, ми просто використовуємо.

### NPM
Друга по значущості річ, яка дала для нас Node.js - це NPM, він розшифорвується як "node.js package manager", або якщо в перекладі "менеджер контролю пакетів для Node.js". Що це взагалі за звір? Грубо кажучи, це як велика онлайн бібліотека, в яку будь хто може покласти свою книжку, безкоштовно, і будь хто може прийти, і взяти її копію. Ці книжки називають пакет - це типу як програма, яка робить якусь штуку, для прикладу генерує пароль, не має сенсу видумувати велосипед, якщо вже є готове рішення, яке робить це краще і ефективніше, плюс документовано)

Всі пакети, можна знайти на сайті https://www.npmjs.com/. На скріні, я просто ввів в пошуку слово `password` і мені знайшло 4118 пакетів.

<img src="./assets/intro-1.png" />

Давай наприклад відкриємо той що внизу `generate-password`

<img src="./assets/intro-2.png" />

Тут ми можемо побачити всю інформацію про нього, популярність пакету, останнє оновлення, як його встановити, як його використовувати, і навіть його розмір.

### Package.json
Будь який реакт додаток, має такий файл як `package.json`, в ньому розписані всі `npm` пакети які ти використовуєш в коді, і також команди запуску, тестування твого додатку, а також іншої додаткової інформації, яка нас не цікавить ні зараз ні потім.

Для прикладу, в пункті `dependencies` розписані всі `npm` пакети які використовує твій додаток:

Чому `package.json` такий важлиий, що було би, якби цього файлу не існувало? Уяви шкільний клас, який поїхав на екскурсію в інше місто, і класний керівник одного з класів під час екскурсі попав до лікарні, і його обов'язки були перекладені на людину, яка про цей клас взагалі нічого не знає, та інша людина навіть не може перевірити чи є всі учні на місці, щоб нікого не забути.

Але, як би в тебе був спеціальний документ, який би описував цей шкільний клас, кількість учнів, хто де проживає, номери батьків, зовсім інша людина, без суттєвих проблем, змогла би взяти керування цим класом.

В коді в нас так само, є `package.json`, який описує всю необхідну інформацію про наш проект, і якщо прийде нова людина, вона, наприклад без проблем зможе встановити всі необхідні пакети, томущо вони є описані в файлі `package.json`.

Також зверни увагу на пункт `scripts`, там є така штука як:
```json
{
  "scripts": {
    "start": "react-scripts start",
    "build": "react-scripts build",
    "test": "react-scripts test",
    "eject": "react-scripts eject"
  }
}
```

Одразу наведу аналогію, уяви що ти пілот величезного космічного корабля, і щоб його запустити тобі потрібно зробити багато дій, а тепер уяви, що ти міг би мати просто одну кнопку `start` як в машині, яка по черзі зробить все необхідне, і нам не потрібно буде паритися за кожну дію.

В `package.json`, `scripts` якраз відповідають за такого роду штуки, ти пишеш назву свого скрипта, наприклад `start`, і далі описуєш що має відбуватися коли виконається цей скрипт.

Наприклад, щоб запустити мій робочий проект, потрібно зробити декілька дій, але в мене просто є скрипт `start`, і нві сам все запустить

```json
{
  "scripts": {
    "start": "tsc-watch --onSuccess \"node -r dotenv/config ./dist/src/server.js\""
  }
}
```

Для того щоб запустити `npm` скрипти нам потрібно написати `npm run` і через пробіл назву скрипта, для прикладу

`npm run start`

### Додаток
Щоб запустити наш додаток нам потрібно в консолі виконати команду `npm run start`, ти можеш в свому `package.json` знайти скрипт `start`, він і запустить наш додаток, в режимі розробки. 

В режимі розробки, він підніме локальний сервер, і автоматично відкриється нова вкладка в браузері. Я не хочу тут дуже сильно забігати, так як ця інформація не потрібна прям зараз, але скажу, що воно підінмає локальний сервер, щоб коли ти щось зміниш в коді, воно атоматично змінилося в браузері і зробило це дуже швидко, там є якась спеціальна штука, яка здатна підміняти якусь частину коду в браузері, карочє як то працює, я не пам'ятаю, але коли ти спробуєш щось змінити, ти побачиш що в браузері також сталася зміна, навіть сторінка не перезагрузилася

### Де зберігаються всі встановлені пакети?
Спочатку скажу, що в цій темі ми не будемо розбирати питання як встановлювати питання і так далі, одразу скажу, що коли ми створюємо новий реакт додаток, він вже має певні пакети, ти можеш зайти в `package.json` і побачити їх:
```json
{
  "dependencies": {
    "@testing-library/jest-dom": "^5.16.4",
    "@testing-library/react": "^13.3.0",
    "@testing-library/user-event": "^13.5.0",
    "prettier": "^2.7.1",
    "react": "^18.2.0",
    "react-dom": "^18.2.0",
    "react-scripts": "5.0.1",
    "web-vitals": "^2.1.4"
  }
}
```
Всі ці пакети встановлюються автоматично при створенні нового реакт додатка.

Всі встановленні пакети, знаходяться в середині папки з назвою `node_modules`

### Підсумую
Ця тема - це вступ, вона доволі об'ємна, тут доволі багато незрозумілих слів і визначень, все це буде розбиратися детальніше і надалі. Мені також важко спрогнозувати питання, які можуть бути задані, тому після або під час прочитання, пінгани мене в лічку.
